definite la function Matlab che implementa la vostra funzione di riferimento e che chiamerete funrif;
visualizzate il grafico della funzione di riferimento in , specificando espicitamente quale intervallo avete scelto e indicando sul grafico (comando text) gli estremi dell'intervallo scelto, i 5 zeri, il primo valore minimo e l'ascissa del primo minimo (detta punto di minimo 1), il secondo valore minimo e l'ascissa del secondo minimo (detta punto di minimo 2), il primo valore massimo e l'ascissa del primo massimo (detta punto di massimo 1), il secondo valore massimo e l'ascissa del secondo massimo (detta punto di massimo 2);
usate la function Matlab fzero per determinare i 5 zeri della vostra funzione di riferimento in , e considerate i valori calcolati da fzero come le soluzioni esatte; 
determinate un'approssimazione dei 5 zeri, usando il metodo di bisezione (nostra function bisezione) per lo zero più piccolo, il metodo delle Secanti (nostra function Secanti) per il secondo e terzo zero  e il metodo di Newton (nostra function Newton) per il quarto e il quinto zero (consiglio: usare funtool per determinare l'espressione della derivata della funzione di riferimento), con un valore di delta_ass che garantisca, in tutti e 5 i casi, che la parte intera e le prime 6 cifre frazionarie siano corrette;
considerate sia l'errore assoluto tra l'approssimazione della bisezione e la corrispondente soluzione esatta, sia l'errore assoluto tra l'approssimazione delle Secanti e la corrispondente soluzione esatta (per entrambi gli zeri calcolati con le Secanti), sia l'errore assoluto tra l'approssimazione di Newton e la corrispondente soluzione esatta (per entrambi gli zeri calcolati con Newton) e verificate che siano minori dell'accuratezza richiesta (delta_ass), commentando il loro valore; calcolate anche il residuo per ognuna delle cinque approssimazioni e commentate i valori del residuo confrontandoli con quelli del corrispondente errore assoluto  e con l'accuratezza richiesta; guardando il grafico della funzione di riferimento dire se, per ognuno dei cinque zeri, il problema appare bene o mal condizionato e poi calcolare l'indice di condizionamento per ognuno dei cinque zeri;
osservando il grafico della vostra funzione di riferimento nell'intervallo e della bisettrice, stabilite se ci sono punti fissi e determinate il loro numero; poi, senza usare la function PFisso (suggerimento: usate opportunamente fzero), calcolate una approssimazione del punto fisso più vicino all'estremo sinistro dell'intervallo, cioè più vicino ad , e determinate il residuo; dite se il metodo del punto fisso convergerebbe a tale punto fisso.
usate la function Matlab fminbnd per determinare i due punti di minimo e i due punti di massimo della vostra funzione di riferimento in , con quattro chiamate del tipo: fminbnd(fun,sinistro,destro,optimset('TolX',1e-10)), e considerate i valori calcolati da fminbnd come le soluzioni esatte (cioè come valori esatti dei due punti di minimo e dei due punti di massimo);
verificate che i due punti di minimo e i due punti di massimo sono zeri della derivata della vostra funzione di riferimento (consiglio: usare funtool per determinare l'espressione della derivata della funzione di riferimento), visualizzando nella stessa figura sia il grafico della funzione sia il grafico della sua derivata (può essere utile usare anche la scalatura della finestra grafica data dal comando axis([xmin xmax ymin ymax]) ), e usando la fzero per calcolare tutti gli zeri della derivata; commentate i risultati ottenuti;
determinate un'approssimazione dei due punti di minimo e dei due punti di massimo, usando, rispettivamente, due volte il metodo di Fibonacci search (nostra function fminfibo) per i due minimi, e il metodo di Golden search (nostra function fmingolden) per i due massimi, con un valore di delta_ass che garantisca che la parte intera e le prime 3 cifre frazionarie siano corrette; 
considerate l'errore assoluto tra le due approssimazioni ottenute dalle due chiamate alla Golden search e le due corrispondenti soluzioni esatte e poi l'errore assoluto tra le due approssimazioni ottenute dalle due chiamate alla Fibonacci search e le due corrispondenti soluzioni esatte, e verificate che siano in tutti e quattro i casi minori dell'accuratezza richiesta (delta_ass), commentando i risultati;
ATTENZIONE: Fate attenzione affinché un uso non appropriato del ; possa non far visualizzare i risultati richiesti nella relazione.
